De schilderijen van Edze zijn vol energie en kleur geschilderd,
voornamelijk met acrylverf (soms in waterige, transparante lagen) op papier.
Zijn achtergrond als architect en grafisch ontwerper is zichtbaar in de
verhoudingen, vlakverdeling en ruimtelijkheid. De kleurrijke verbeelding van
de werkelijkheid (van vooral historische ‘stads-interieurs’) is goed voor een
glimlach bij wie er naar kijkt.
